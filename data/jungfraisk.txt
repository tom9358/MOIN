ik wäit näit wat ik hiir skriiven wil
säi waskert sük däi hâan
Düüvel, bliksem, wat faalt däi fent in us t' stöören. Wil häi us no âal um d' hals brengen!
Wat befaalt 't dii mii hir tau stöören! Wäist näit, wat fandóóeğ föör 'n dağ is?", böelk häi mii an.

Ennerwor mank däi fräej mäiden tüsken 't Braukmer- un 't Auerkerland wor me dat lûud
mootoorgedrüüs fan d' äiwiğ minskentrek hóóst näit meer ferdülden maut, ferburgen in dat hôoğ gres,
skuult fan däi machtiğ äiken boomen höör sâacht skaaren, liğt 'n lang sünnerliik pad, fergeeten un
skróó. 'T is disser stee wor 'k ins' miin êerst läieft fun, unner d' glinsternd aangels fan 'n glaajend
sömmerdağ, un wor s' mii ook weer fergung wiilst ik fersinken dee in d' däiept fan höör oogen un säi
mii, ferstopt in unskülliğ kweedeläj, höör forwal see. Nuu sünt disser tiiden al lâang fergóón un striikent
mii bloot no of un an as spöykachtiğ slaajers, do koom ik no fóók bii disser stee, doo mii däi Auerker
droekt t' fööl word't un dat geproot fan siin inwooners t' lichtfalliğ.
Dor, in däi machtiğst tûun fan us land, wor däi föögels fräj in d' takken rüsselnt, höör nüsten baauent
un ferlóótent, däi wulken as 'n wiet wiisder däi blâau heemelssäj beraajsent un dat gres gröyner let't
as aarnds anners, dor leevt no 'n wunnerliik spöyk, wat mii al miin häiel leevend folgen dee, man sük
bloot up disser stee wies fööer mii fertöönen wul. Un up disser dağ, fan däi 'k nuu fertellen wil, wees
häi sük fan näjs, disser oel fründ, do näit in 't betoovernd gelóót fan 'n mooj wicht as woleer, man as
'n oel skrumpeliğ keerl, däi d'r achter d' mäiden in 'n lütje slood lağ t' duuseln.

"Sóótan, düüvel, bliksem!", reep häi un nâaj d'r fandöör, soo gaud as h' kun, siin trâau färbäiner achter
hum. Ik folğde döör däi mäiden, döör drööeğ slooden un brûun busken, un haar miin mâajt d'r bii, höör
näit t' ferläisen. Minner un minner wurdent däi boomen, leeger un leeger dat gres, bräider un bräider
däi póóden. Un haarder dat dräigelk ruusen. Ook häi leet 't nuu t' höören. Of un an hul häi in, keek um
sük, man kun do näit uutmóóken, wor 't weğ kweem. Man ik wus 't.
